<!DOCTYPE html>
<html lang="si">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>Medium-style Page</title>
    <style>
      body {
        font-family: "Noto Serif Sinhala", serif;
        line-height: 1.6;
        margin: 0;
        padding: 0;
        background-color: #f9f9f9;
        color: #333;
      }

      .container {
        max-width: 800px;
        margin: 20px auto;
        padding: 20px;
        background: #fff;
        box-shadow: 0 0 10px rgba(0, 0, 0, 0.1);
      }

      h1,
      h2,
      h3 {
        font-family: "Noto Serif Sinhala", serif;
        color: #333;
      }

      img {
        max-width: 500px;
        height: auto;
        display: block;
        margin: 20px 0;
      }

      .author {
        display: flex;
        align-items: center;
        margin: 20px 0;
      }

      .author img {
        border-radius: 50%;
        width: 50px;
        height: 50px;
        margin-right: 10px;
      }

      .author .info {
        display: flex;
        flex-direction: column;
      }

      .content {
        text-align: justify;
      }

      @media (max-width: 600px) {
        .container {
          padding: 10px;
        }

        .author img {
          width: 40px;
          height: 40px;
        }
      }
    </style>
  </head>
  <body>
    <div class="container">
      <h1>01, ගල්බොරැල්ලේ "ඇල විලා" කතා වස්තුව.</h1>
      <div class="author">
        <img src="ArticleImages\channels4_profile.jpg" alt="Author" />
        <div class="info">
          <strong>චන්දන තිලකරත්න</strong>
          <span>මාර්තු 12, 2024</span>
        </div>
      </div>
      <img
        src="https://scontent.fcmb11-1.fna.fbcdn.net/v/t39.30808-6/431705500_24853132584333642_3196952115775070005_n.jpg?stp=dst-jpg_s600x600&_nc_cat=106&ccb=1-7&_nc_sid=5f2048&_nc_eui2=AeGj7OslDx3RISCNhHTlHsR8IpJYm_5mGfYiklib_mYZ9u7G_tPdkVC-AOjCy1NuKUo&_nc_ohc=nCV7HzVtqywQ7kNvgHPoA45&_nc_zt=23&_nc_ht=scontent.fcmb11-1.fna&oh=00_AYDzrTF3ww6vL69hEARxNWPlwQbSCgGZNj5SquksML1Ycw&oe=66633F71"
        alt="Featured"
      />

      <div class="content">
        <p>
          අමාරිස් අයියා හමුවීමට කිසියම් නිලධාරියෙක් පැමිණෙයි. ඔහු සම්පූර්ණ
          ලිපිනය අසයි. අමාරිස් අයියාගේ පිළිතුර පී කේ අමාරිස්. "ඇල විලා"
          ගල්බොරැල්ල, කැලණිය. නිලධාරියා මවිත වෙයි. මොකක්ද අයිසෙ "ඇල විලා"
          කියන්නේ. අමාරිස් අයියා සිනාසෙයි.
        </p>

        <p>
          එකල නිවාස වලට නම් තැබීමේ දී "විලා" යන්න අගට යෙදීම සිරිතක්ව තිබිණ. "ඇයි
          ඕයි ඇල වෙලා නෙ. ඒකනේ උණ බම්බු දෙකක් ගහල තියෙන්නෙ" නිලධාරියා සිනාසෙයි.
        </p>

        <p>
          ඉතා මෑතකදී මේ කතාව යළි සිහිපත් කලේ ඇමෙරිකාවේ වෙසෙන කිට්ටුතම
          අසල්වැසියෙකු වූ සරත් අන්කල්ය. (සරත් වීරසේකර) භාරතී වීරසිංහ සහ තුෂාරි
          හෙට්ටිආරච්චි එකතුව කළ "විනෝද සමයේ" ශිල්පීන්ගේ පුතාලාගේ කතාව ඔහු
          ඇමරිකාවේ සිට නරඹා තිබිණි. එයින් ප්‍රමෝදයට පත්ව සිටි ඔහු දුරකථන ඇමතුමක්
          ගෙන අපේ තාත්තා හා සම්බන්ධ අතීත කතා ගණනාවක් සිහිපත් කළේය.
        </p>

        <p>
          ඉස්සර කාලයේ අපේ ගෙදරට කීවේ උණ බම්බු දෙකේ ගෙදර කියලාය. මේ නිසා අපේ ගමේ
          එකල විසූ බොහෝ දෙනා උණ බම්බු දෙකේ නිවස ලකුණ ලෙස තබා තමන්ගේ නිවසට එන අයට
          මග කියාපෑම සිරිතක් කොට ගෙන තිබිණ. මේ නිසා ගෙවල් හොයාගෙන එන අයට පාර
          කියා දීම අපිට අමතර රාජකාරියක්ව තිබිණ. එයට පසුබිම් වූ කතාවක් තිබේ. උණ
          බම්බු දෙකේ ගෙදර බවට අපේ ගෙදර පත්වූයේ තාත්තාගේ කලාකාමී සිතිවිලි නිසාය.
        </p>

        <p>
          අපේ පරණ ගෙදර මට ඡායාමාත්‍ර වශයෙන් මතකය. එය ඕලන්ද ක්‍රමයේ විශාල නිවසකි.
          නිවස ඉදිරිපස තිබූ රවුම් කුළුණු සහ නිවසට ඇතුළු වන විශාල පඩිපෙළ මට තවමත්
          මතකය. මේ ඓතිහාසික නිවස කඩා දමා නවීන පන්නයේ නිවසක් ඉදිකිරීමට තාත්තාට
          ඕනෑ විය. ඒ කාලයේ ජනප්‍රියව තිබුණේ ඇමරිකන් හුඩ් එක සහ ඇමරිකන් වහලයයි.
          ඕලන්ද සම්ප්‍රදායෙන් මිදී ඇමෙරිකානු සම්ප්‍රදායට පිවිසෙන විට එය
          සිංහලීකරණය කළ යුතු යැයි තාත්තා කල්පනා කලාදැයි මම නොදනිමි. කෙසේ වෙතත්
          හුඩ් එකේ ආධාරක දෙක උණ බම්බු දෙකක ආකාරයට සකස් කිරීමට තාත්තා සැලසුම්
          කළේය. සැලසුමට එකල බාස්ලාත් නෑදෑයොත් අකමැති වූ බව අම්මා කියයි.
        </p>

        <p>
          "එයාට ඉතිං පිස්සුනෙ" ඇතැම් නෑදෑයෙක් කියා තිබේ. "මං රවුම් කණු දෙක හදල
          දෙන්නං, මහත්තයා ඕන එකක් කරගන්න" කියා අපේ ගේ හැදූ වින්සන් බාසුන්නැහැ
          කීවේලු. තාත්තා ලොකු උණ කොටයක් ගෙනවිත් මිදුලේ හිටෙව්වේය. හවසට වැඩෑරී
          ගෙදර ඇවිත් වොට් 100 බල්බ් එකක් දාගෙන උණ ගස් වල පුරුක් බේරා කොළ පාටින්
          ඉරි ඇන්දේය. අපේ තාත්තා විකට ශිල්පියෙක් වන්නට කලින් චිත්‍ර හා ඇඹුම්
          ශිල්පියෙකි. ඒ නිසා ඇමරිකන් හුඩ් එකට ගැසූ සිංහල උණ බම්බු දෙක දින
          කීපයකින් ඇත්ත ඒවා වගේම පෙනින. එවක මෙම ක්‍රියාවට ආශා කළ කීපදෙනෙක්ම
          තාත්තා ගේ උණ ගස් වික්‍රමය බලන්නට ආවා මට මතකය. ඇතැම් අය මෙය කොන්ක්‍රීට්
          වලින් තනා ඇති බව විශ්වාස කළේ නැත. ඒ අය නිය පිටින් තට්ටු කර සැක
          හැරගත්හ. තාත්තාගෙන් පසුව ඒ උණ බම්බු දෙක පුරුදු අලංකාරයටම ආකාරයටම
          නඩත්තු කිරීමට අපිට බැරි විය.
        </p>

        <p>
          සරත් අංකල් සිහිපත් කළ "ඇලවිලා" කතාව එන්නේ අනතුරුවය. අපේ ගෙදරට නිතර එන
          තරබාරු වෙළෙන්දියක් සිටියාය. එතුමිය කීර පලා ආදිය රැගෙන දොරකඩටම එයි.
          නිවස ඉදිරිපිට ඇළයට සවිකර තිබෙන බම්බු දෙකක් ඇයගේ කනස්සල්ලට හේතු විය.
          මෙච්චර ලස්සනට ගේ හදලා ඇයි මේ උණ බම්බු දෙකක් ගැහුවේ තාත්තාගෙන් ඇසුවාය.
          "මේවා එසේ මෙසේ උණ බම්බු නෙවෙයි" තාත්තා පිළිතුරු දුන්නේය.
        </p>

        <p>
          "හැබෑව මෙච්චර මහත උණ බම්බු මම කවදාවත් දැකලා නෑ." මෙහෙම අය අසු වූ විට
          මඩවන එක තාත්තාගේ සිරිතය. "ඔව් මේක මැලේසියාවෙන් ගෙනාවේ". තාත්තා කීවේය.
          "නැවේ ද ගෙනාවේ?" "නෑ අහස් යාත්‍රාවෙ." "එකේ කොහොමද උණ බම්බු ගේන්නේ."
          අපිට සිනහව නතර කර ගත නොහැක. එම වෙළෙන්දිය තවදුරටත් තාත්තාව විශ්වාස
          කරයි. "කොහුලනු පොටවල් දෙකක් දාලා ගැට ගැහුවා ප්ලේන් එක යටින්. දිග වැඩි
          කෑල්ලට රතු පාට පොප්ලින් යාර දෙකක් ගැට ගැහුවා. නැත්නම් පොලිසියෙන්
          අල්ලනවා" "ඉතින් ඇයි උන බම්බු හුඩ් එකට ගැහුවේ." "පේන්නැද්ද ඇලවෙලා නෙ."
          වෙළෙන්දිය බඩු මලු පොදිය ද රැගෙන වහාම හුඩ් එක යටින් ඉවත් වූවාය.
        </p>

        <img
          src="https://scontent.fcmb11-1.fna.fbcdn.net/v/t39.30808-6/431840605_24853132604333640_1326684283851998213_n.jpg?stp=cp6_dst-jpg&_nc_cat=109&ccb=1-7&_nc_sid=5f2048&_nc_eui2=AeG1OTxQh29TzzKpipXCATJdBEQc_xGQpHEERBz_EZCkcYnM0HerYffSXaC7RbJMyig&_nc_ohc=4Vs3CrZohUcQ7kNvgEmav4t&_nc_zt=23&_nc_ht=scontent.fcmb11-1.fna&oh=00_AYCfPi__QsAuP42CEvYxsC7jVpmsvAd_3cXLoFl52KocKw&oe=66636958"
          alt="Featured"
        />

        <p>
          ඒ ආසන්න දිනයක සැකසුණු "අමාරිස් අයියා" කතා පිටපතකට "ඇල විලා" ආවේ එසේ ය.
          ඒත් දැන් මේ ඔක්කොම වෙනස් වෙලාය. තාත්තාගේ උණ බම්බු නිවසට දැන් අඩ
          සියවසකට වැඩිය. හුඩ් එක තැන තැන දිරාපත් වී ගොසින. දිනක් එහි පතුරක්
          ගැලවී මගේ සහෝදරයාගේ කරමත වැටින. මෙය දුටු මගේ දියණිය වහාම හුඩ් එක කඩා
          දමන්නැයි ඇවිටිලි කළාය.
        </p>

        <p>
          රස්සාවෙන් අස්වී ගෙදර ආ පසු වැඩේට අත ගසන්නට මම කල්පනා කළෙමි. ඒ අනුව
          බාස්වරු සොයාගෙන වැඩේ පටන් ගත්තේය. හුඩ් එකේ බාගයක් කැඩුවාට පසු
          බාසුන්නැහේ අපූරු කතාවක් කීවේය. "ඒ කාලේ මේක හොඳටම හදල තියෙනව තව අවුරුදු
          සීයකට මුකුත් වෙන්නේ නෑ තිබුනා නම්.' මගේ පපුව හෝස් ගා ගියේය. දැන් ඉතින්
          ආපහු හැරෙන්නට බැරිය. උණ බම්බු දෙකවත් කඩන්නේ නැතුව පරිස්සමට ගලවලා
          දෙන්නැයි මම බාසුන්නැහේට කිව්වෙමි. ඒත් ඒකත් ඒ තරම් සාර්ථක වූයේ නැත.
        </p>
        <iframe
          src="https://www.facebook.com/plugins/video.php?height=314&href=https%3A%2F%2Fweb.facebook.com%2Fchandana.thilakarathna.37%2Fvideos%2F270145116035072%2F&show_text=false&width=560&t=0"
          width="560"
          height="314"
          style="border: none; overflow: hidden"
          scrolling="no"
          frameborder="0"
          allowfullscreen="true"
          allow="autoplay; clipboard-write; encrypted-media; picture-in-picture; web-share"
          allowfullscreen="true"
        ></iframe>

        <p>
          අපි "ඇලවිලා" නිවසේ මුහුණ කඩා වෙන මුහුණක් ඉදිකළෙමු. දැන් ගල්බොරැල්ලේ
          ඇලවිලා නිවස නැත. ඉතින් තවදුරටත් උණ බම්බු දෙකේ ගෙදර අනුව මග සලකුණු
          සොයන්නට කාටත් බැරිය. මේ වැඩේට ගිය වියදම සලකා බලන විට "ඇලවිලා" වෙනුවට
          ඒවගේම වෙනත් නමක් හිතට ආවත් එය මෙහි සඳහන් කිරීම සුදුසු නැත.
        </p>
      </div>
    </div>
  </body>
</html>
